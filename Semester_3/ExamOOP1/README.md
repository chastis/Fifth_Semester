#Варіант 24

Використовуючи засоби ООП, описати зображення для розпізнавання та об’єкти на цих зображеннях. Для зображень задається унікальний ідентифікатор, час створення, розмір (в пікселях), список об’єктів на зображенні. Для об’єкта задається назва чи ім’я, тип, позиція (залежить від типу, наприклад людина може стояти, сидіти чи бігти, автомобіль може бути зображено спереду, збоку чи ззаду, …), розмір в пікселях. Для зображення реалізовано механізм розпізнавання об’єктів, що повертає список об’єктів на зображенні – не обов’язково тих, які там є насправді. Існує спеціальний тип «невідомий об’єкт», який може бути в результатах розпізнавання, але не може бути на зображенні. Залежно від об’єкта, розпізнавання працює по-різному :
•	Повертається справжній об’єкт з певною ймовірністю, або «невідомий об’єкт»;
•	Задається список «схожих» об’єктів того ж типу та позиції, є шанс повернути один з них;
•	Задається список об’єктів-частин, замість одного справжнього об’єкта є шанс повернути список цих частин;
•	Задається список сусідніх об’єктів, якщо вони всі присутні – є шанс повернути один об’єкт замість всіх них (цей об’єкт може бути «невідомим об’єктом»).
Для всіх об’єктів ймовірність правильного розпізнавання зменшується зі зменшенням розміру об’єкта відносно розміру зображення. Сумарний розмір об’єктів-частин має бути близьким до розміру об’єкта, який їх замінює (не більше певної фіксованої похибки, наприклад 10%).
Для заданого періоду часу, перебираються зображення з цього періоду у хронологічному порядку (від перших до останніх за часом) і розпізнається кожне з них. Далі для заданого об’єкту розраховується 4 значення: кількість зображень, де цей об’єкт справді є і був розпізнаний; кількість зображень, де об’єкта немає і він не був розпізнаний; кількість зображень, де об’єкт є, але не був розпізнаний (false negative); кількість зображень, де об’єкта немає, але він помилково був розпізнаний (false positive). 
Реалізувати алгоритм, що для заданого періоду часу та списку об’єктів розраховує для кожного об’єкта описані 4 значення, а також загальну кількість розпізнаних «невідомих об’єктів».
В інтерфейсі користувача реалізувати перегляд списку всіх об’єктів, можливість вибрати об’єкт і подивитись деталі (список зображень, де є цей об’єкт, список зображень, де він розпізнається). Можливість вибрати список об’єктів та показати результати алгоритму.
